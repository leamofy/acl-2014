document,lineNum,numSegs,seg1,seg2,seg3,seg4,seg5,seg6,seg7,seg8,seg9,seg10,seg11,seg12,seg13,seg14,seg15,seg16,seg17,seg18,seg19,seg20
DEW_URD_20090106.0006,400,17,مشرق وسطیٰ میں امن کے لئے یورپی یونین کا کردار,سرکاری لحاظ سے دیکھا جائے تو مشرق وسطیٰ کی جنگ روکنے کے لئے کی جانے والی مصالحتی کوششوں میں یورپی یونین کا کردار فیصلہ کن ہے۔,برسلزکےسرکاری مؤقف کے مطابق شوارزن برگ وفد یا سارکوزی کی کوششیں اس کام میں ہاتھ بٹانے کے مترادف ہیں۔,یورپی کمیشن کے ترجمان Amadeu Altafaj نے کہا کہ ہر وہ کوشش قابل تحسین ہے جس کے ذریعے یورپی یونین کا مشترکہ پیغام جنگی فریقین تک پہنچانے میں مدد مل سکتی ہو۔,سرکاری بیان کی حد تک تو سب ٹھیک نظر آتا ہے۔,لیکن حقیقت میں یورپی یونین اندرون خانہ کھینچا تانی کی ایک افسوس ناک تصویر پیش کر رہی ہے۔,یونین کے صدر کےطور پر چیک ریپبلک کا کردار پہلے ہی کمزور ہے۔,اوپر سے اندرونی جھگڑے نے اسے بے بس کر رکھا ہے۔,دوسری جانب فرانسیسی صدر سارکوزی کا طرز عمل یوں ہے جیسے وہ ابھی تک یورپی یونین کی صدارت کا فریضہ انجام دے رہے ہوں۔,حالانکہ فرانس اپنی چھ ماہ کی صدارتی مدت پوری کر چکا ہے۔,سارکوزی قیادتی کردار ادا کرنا چاہتے ہیں اور وہ کر بھی سکتے ہیں لیکن انہیں اس کی اجازت نہیں ہے۔,سب سے مضحکہ خیز صورت حال کا سامنا فرانسیسی وزیر خارجہ Bernard Kouchner کو ہے۔,وہ اس وفد میں شامل ہیں جن کی قیادت چیک ریپبلک کے وزیر خارجہ Schwarzenberg کر رہے ہیں۔,اس پر مستزاد یہ کہ مشرق وسطیٰ جنگ کے بارے میں دونوں وزرائے خارجہ مختلف بیانات دے رہے ہیں۔,Schwarzenberg کہتے ہیں کہ اسرائیل کو اپنے دفاع کا حق حاصل ہے جب کہ Kouchnerکے نزدیک یہ جنگ دفاع کے زمرے میں نہیں آتی۔ ادھر جرمنی نے بھی اپنا ایک خصوصی ایلچی مشرق وسطیٰ روانہ کر رکھا ہے۔ جب تک یورپی یونین یکساں مؤقف پر مبنی ہم آہنگی ظاہر نہیں کرتی، سفارتی محاذ پر اسے کامیابی حاصل نہیں ہو سکتی,۔ اس کا ثبوت اسرائیل کا طرز عمل ہے جو یورپ کی مصالحتی کوششوں کو کوئی وقعت نہیں دیتا۔,یورپی یونین کے لئے اس وقت کچھ کر دکھانے کا سنہری موقع ہے کیونکہ امریکہ جارج ڈبلیو بش کی پالیسیوں کی وجہ سے مشرق وسطیٰ میں ناکام ہو چکا ہے۔,,,
BBC_URD_20090103.0021,23,17,’پہلا جوہری تجربہ 1990 میں کیا تھا‘,تھامس ریڈ نے جو امریکہ کی لیور نیشنل لیبارٹری میں ویپن ڈیزائنر کے طور پر کام کرچکے ہیں یہ کتاب لاس ایلموس نیشنل لیبارٹری کے ٹیکنیکل انٹیلجنس کے سابق ڈائریکٹر ڈینی سٹلمین کے تعاون سے لکھی ہے۔,یہ کتاب ’نیوکلیئر ایکسپریس: بم کی سیاسی تاریخ اور اس کے پھیلاؤ‘ کے عنوان سے لکھی گئی ہے اور اس میں دونوں مصنفین نے دعوی کیا ہے کہ جس ملک نے بھی ایٹم بم بنایا ہے اس نے یا تو کسی دوسرے ملک کے جوہری راز چرائے ہیں یا پھر اسے کسی دوسری جوہری طاقت کا تعاون حاصل رہا ہے۔,تھامس ریڈ نے یوایس نیوز کو ایک انٹرویو میں کہا ہے کہ انیس سو نوے میں بے نظیر بھٹو کے دور میں چین نے پاکستان کے پہلے جوہری بم کا تجربہ کیا تھا۔,تھامس ریڈ نے کہا کہ کئی وجوہات کی بنیاد پر انہیں اس بات کا یقین ہے کہ چین نے پاکستان کے پہلے جوہری بم کا تجربہ کیا تھا۔,وجوہات میں اس بم کا ڈیزائن اور چین کے سائنسدانوں سے گفتگو کے دوران حاصل کردہ معلومات شامل ہیں۔,انہوں نے مزید کہا کہ یہی وجہ تھی کہ انیس سو اٹھانوے میں پاکستان صرف دو ہفتوں اور تین دن کے اندر بھارت کے جوہری تجربے کے جواب میں جوہری تجربہ کرنے کے قابل ہو گیا تھا۔,تھامس ریڈ نے یاد دلایا کہ انیس سو اکسٹھ میں روس نے اچانک جوہری تجربہ کیا تھا اور اس کے جواب میں امریکہ کو تجربہ کرنے میں سترہ دن لگے تھے باوجود اس امر کہ امریکہ کے پاس بہت عرصے سے یہ بم موجود تھا۔,انہوں نے مزید کہا کہ مئی انیس سو اٹھانوے میں پاکستان نے جس ایٹم بم کا تجربہ کیا تھا وہ بہت احتیاط سے بنا ہوا تھا اور اس پر پاکستانی سائنسدانوں پر پورا اعتماد تھا۔,تھامس ریڈ سے جب یہ سوال کیا گیا کہ چین نے جوہری ٹیکنالوجی پاکستان کو فراہم کی تو انہوں نے جواب میں کہا کیونکہ بھارت چین اور پاکستان کا مشترکہ دشمن تھا۔,انہوں نے کہا کہ اس کا ثبوت بھی موجود ہے کہ ڈاکٹر عبدالقدیر خان نے چینی ڈیزائن ہی استعمال کیا اس کے علاوہ بعد میں جو دستاویزات لیبیا سے حاصل کیئے گئے ان سے بھی اس بات کی تصدیق ہوتی ہے۔,ایک اور سوال پر کہ کیا مشترکہ طور پر جوہری تجربات کرنا عام ہے تو انہوں نے کہا انیس سونوے میں امریکہ نے نوایڈا کے صحرا میں کھلے بندوں برطانیہ کے لیے جوہری تجربہ کیا تھا۔,انہوں نے کہ ہم یہ قیاس آرائیاں بھی کرتے ہیں کہ اسرائیل کو بھی اس تجربے کے نتائج تک رسائی فراہم کی گئی۔,تھامس ریڈ سے یہ سوال بھی کیا گیا کہ کیا چین کا جوہری پھیلاؤ کا پروگرام جاری ہے۔,اس پر تھامس ریڈ نے کہا کہ انیس سو اکانوے سے چین ایران کے شہر اسفہان میں قائم جوہری تنصیب کے لیے خام مال، ہدایات اور ڈیزائین فراہم کرتا رہا ہے۔,اس کے علاوہ چین نے ایران کو خیرج میں افزودگی کا پلانٹ بھی فراہم کیا۔,انہوں نے کہا کہ چین شمال کوریا کے ذریعے ایران، شام، پاکستان، مصر، لیبیا اور یمن کو جوہری ٹیکنالوجی فراہم کرتا رہا ہے۔,,,
BBC_URD_20090130.0013,362,17,’حملے پاکستان میں پلان نہیں ہوئے‘,بھارتی چینل ’این ڈی ٹی وی‘ سے بات کرتے ہوئے واجد شمس الحسن کا کہنا تھا کہ ممبئی حملوں کی پاکستانی تحقیقات کی رپورٹ جلد ہی جاری کردی جائے گی۔,گزشتہ نومبر ممبئی میں ہونے والے حملوں میں ایک سو ستر سے زائد افراد ہلاک ہوئے تھے۔,بھارت کا کہنا ہے کہ حملوں کی ذمہ داری شدت پسند تنظیم لشکرِ طیبہ پر ہے۔,بھارت نے یہ بھی کہا ہے کہ ممبئی حملوں میں پاکستان کے ’ریاستی عناصر‘ ملوث تھے۔,ممبئی حملوں کے بعد دونوں ملکوں کے تعلقات متاثر ہوئے ہیں۔,ہائی کمِشنر واجد شمس الحسن نے پاکستانی تحقیقات سے متعلق پہلا بیان دیا ہے جس سے اس بات کا عندیہ ملتا ہے کہ تحقیقات کی رپورٹ میں کیا ہوسکتا ہے۔,واجد شمس الحسن نے کہا: ’جہاں تک تحقیقات کار اپنے نتیجے پر پہنچے ہیں، پاکستان کی سرزمین کا استعمال نہیں ہوا ہے۔,یہ کوئی اور جگہ ہوسکتی ہے، برطانیہ بھی نہیں۔,یہ دو جگہیں (پاکستان اور برطانیہ) تھیں جن کے بارے میں مجھے تشویش تھی۔,بھارت اور بین الاقوامی برادری نے ممبئی حملوں کے ذمہ داروں کے خلاف کارروائی کے لیے پاکستان پر کافی دباؤ بنایا ہے۔ پاکستان کا کہنا ہے کہ اس نے ممبئی حملوں میں مبینہ طور پر ملوث گروہوں کے خلاف کارروائی میں درجنوں افراد کو حراست میں لیا ہے۔,واجد شمس الحسن نے کہا: ’ہم اس پر پردہ ڈالنے کی کوشش نہیں کر رہے ہیں۔,ہم حقائق پر کارروائی کرنے میں یقین رکھتے ہیں۔,ہماری تحقیقات دنیا کو منظور ہونگیں۔,ہم (تحقیقات کے) نتائج سے بھارت کو مطمئن کرنے کی کوشش کریں گے۔,انہوں نے پاکستانی تحقیقات میں ہونے والی تاخیر کا دفاع کرتے ہوئے کہا کہ اس طرح کے مواد کو اکٹھا کرنے، سمجھنے اور اس کی جانچ پرکھ کرنے میں وقت لگتا ہے۔,ہائی کمِشنر واجد شمس الحسن نے کہا کہ بھارت کو اپنا ڈوسیئر پیش کرنے میں پینتالیس دن لگے تھے۔,,,
