document,lineNum,numSegs,seg1,seg2,seg3,seg4,seg5,seg6,seg7,seg8,seg9,seg10,seg11,seg12,seg13,seg14,seg15,seg16,seg17,seg18,seg19,seg20
VOA_URD_20090129.0012,734,20,عمر کے ساتھ ورزش میں کمی کیوں؟,نئی تحقیق,ورزش ہر عمر میں صحت کے لیے اچھی ہوتی ہے۔,یہ آپ کے دل کو توانا بناتی ہے، کولیسٹرول کی سطح میں کمی لاتی ہے، وزن کم رکھنےمیں معاون ثابت ہوتی ہے، ذیابیطس کو روکنے میں مدد دیتی ہے اور الزائمریعنی نسیان کےعمل کو سست کرتی ہے۔,بدقسمتی سے بہت سے لوگوں میں عمر بڑھنے کے ساتھ ورزش کرنے کی صلاحیت میں کمی آجاتی ہے۔,ماہرین کا کہنا ہے کہ ورزش سے ہمارا جسم اور دماغ چوکس رہتاہے تاہم عمر اس پر اثرانداز ہوسکتی ہے۔,امریکن میڈیکل ایسوسی ایشن کا کہناہے کہ ورزش نہ کرنے سے صحت کے کئی مسائل پیش آسکتے ہیں۔,میو کلینک منی سوٹا کی ڈاکٹر پٹریشا پے لیکا کہتی ہیں کہ عمر میں اضافہ ورزش سےمعذوری اور جسمانی کارکردگی میں کمی کا ایک بڑا سبب ہے۔,ڈاکٹر پٹریشا میو کلینک میں میڈیسن پڑھاتی ہیں۔,انہوں نے بڑی عمر میں دل کے امراض اور انسان کی ورزش کرنے کی صلاحیت کے حوالے سے کیے جانے والے ایک مطالعے کی سربراہی کی۔,ڈاکٹروں کی ٹیم نے دل کی کارکردگی کا جائزہ لینے کے لیے آواز کی ہائی فریکونسی لہریں استعمال کیں۔,جس میں دل کے خون پمپ کرنے ، اس کے سکڑاؤ اوردل کے آرام کرنے کے عمل کا مطالعہ کیا گیا۔,ماہرین نے اپنی توجہ دل کے بائیں حصے پر مرکوز رکھی جو خون پمپ کرنے کا مرکزی حصہ ہے۔,انہیں معلوم ہوا کہ عمر بڑھنے کے ساتھ دل کے آرام کرنے کے عمل میں خرابیوں میں اضافہ ہوجاتا ہے۔,ڈاکٹر پٹریشیا کہتی ہیں کہ عمربڑھنے کے ساتھ دل کے آرام کرنے کے عمل میں خرابیاں نمایاں ہوجاتی ہیں اور عمر میں اضافے کے ساتھ ورزش کرنے کی صلاحیت پر اس کا اثر بڑھتا جاتا ہے۔,ڈاکٹر گاروین کین اس مطالعے میں شامل تھے۔,وہ کہتے ہیں کہ ہمیں یہ دیکھ کرحیرت ہوئی کہ اس چیز کا لازمی طورپر اثر ہوتا ہے اور اس سے یہ وضاحت ہوئی کہ ورزش کی خراب کارکردگی کا دل کے آرام کے عمل سے کتنا تعلق ہوسکتا ہے۔,بعض اوقات بلڈ پریشر دل کے عمل میں خرابیوں اوردل کے امراض کا باعث بن سکتا ہے۔,اگر ڈاکٹر اور مریض دل کی خرابیوں کے حوالے سے مل کر کام کریں تو وہ عمر بڑھنے کے باوجود بھی ورزش کے فوائد حاصل کرسکتے ہیں۔,اس حوالے سے تفصیلی رپورٹ امریکن میڈیکل ایسوسی ایشن کے جریدے میں شائع ہوئی ہے۔
DEW_URD_20090119.0007,459,20,جرمنی کے نام القاعدہ کا ویڈیو پیغام,تیس منٹ دورانیے کی اس ویڈیو میں ایک شخص، کالی رنگ کی پگڑی پہنے، منہ ڈھانپے اور ہاتھ میں بندوق تھامے جرمن حکومت کو ایک پیغام دے رہا ہے۔,یہ شخص خود کو ابو طلحہ کے نام سے متعارف کرارہا ہے اور جرمن زبان میں بات کر رہا ہے۔,اس ویڈیو پیغام کے عربی سب ٹائٹلز بھی موجود ہیں۔,اسکرین کی سائڈ پر القائدہ کا لوگو لگا ہوا ہے، اور ویڈیو میں اکتوبر 2008ء کی تاریخ درج ہے۔,اس پیغام میں جرمن حکومت سے کہا گیا ہے کہ افغانستان میں اتنی بڑی تعداد میں فوج تعینات کرکے یہ ملک اس یقین کا اظہار کررہا ہے کہ اس پر حملے نہیں ہوں گے، یہ بھولا پن نہیں تو اور کیا ہے؟,خود کو ابوطلحہ بتانے والے اس شخص نے حالانکہ جرمنی پر بلاواسطہ حملوں کی دھمکی نہیں دی۔,افغانستان میں اس وقت اتحادی افواج نیٹو میں شامل جرمن فوجیوں کی تعداد تقریباً ساڑھے تین ہزار ہیں۔,گزشتہ برس اکتوبر میں جرمن پارلیمان مزید ایک ہزار فوجی افغانستان بھیجنے کے قانون کی منظوری بھی دے چکی ہے۔,جرمنی کو القائدہ کی طرف سے ملنا والا یہ پہلا پیغام ہے۔,دھشت گردی سے متعلقہ امور پر نظر رکھنے والے ممتاز ماہر میخائیل LÜDERS، اس پیغام کے حوالے سے کہتے ہیں: ’’ کابل میں حال ہی میں جرمن سفارت خانے کے باہر ہونے والا خود کش حملہ اس بات کا ثبوت ہے کہ ہم ہر حالت میں اسے سنجیدگی سے لیں۔,گزشتہ چند برس سے القائدہ انٹرنیٹ پر ویڈیو پیغامات جاری کر رہا ہے اور ایسے پیغامات کے بعد حملے بھی ہوئے ہیں۔,ہفتہ کو، کابل میں جرمن سفارت خانے کے باہر ہونے والے خود کش حملے کی ذمہ داری عسکری تنظیم طالبان نے لی ہے۔,بیشتر جرمن اخبارات اور مبصرین اس حملے کو القائدہ پیغام سے جوڑ کر دیکھ رہے ہیں۔,’’وہ جرمنی کو ہدف بنا رہے ہیں۔,بنیاد پرست مسلمان، جرمنی کی افغان پالیسی کو منفی اورتنقیدی نظر سے دیکھتے ہیں۔,وہ جرمن حکومت پر نہ صرف افغانستان بلکہ مشرق وسطیٰ میں بھی متعصبانہ پالیسی اپنانے کا الزام لگاتے ہیں۔,اور اس وجہ سے وہ جرمنی کو زیادہ سے زیادہ اپنا ہدف سمجھ رہے ہیں۔,دریں اثناء جرمن حکومت کا کہنا ہے کہ اس ویڈیو کے منظر عام پر آنے سے پہلے ہی جرمن خفیہ ادارے کو اس کے بارے میں علم تھا۔,جرمن وفاقی انسداد جرائم کا ادارہ اس ویڈیو پیغام کی جانچ میں مصروف ہے۔
