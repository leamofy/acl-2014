document,lineNum,numSegs,seg1,seg2,seg3,seg4,seg5,seg6,seg7,seg8,seg9,seg10,seg11,seg12,seg13,seg14,seg15,seg16,seg17,seg18,seg19,seg20
BBC_URD_20090108.0018,104,18,لبنان سے بھی راکٹ فائر، جوابی بمباری,اسرائیلی فوج اور پولیس کےحکام نے ذرائع ابلاغ کے نمائندوں کو بتایا ہے کہ لبنانی علاقے سے اسرائیلی سرزمین پر چار راکٹ پھینکے گئے جن میں سے ایک شمالی اسرائیل کے قصبے نہاریا میں گرا جس سے دو افراد معمولی زخمی ہو گئے۔,لبنان کے علاقے سے داغے گئے راکٹوں کے جواب میں اسرائیلی توپ خانے نے لبنان پر بمباری کی ہے۔,یہ واضح نہیں کہ یہ حملہ حزب اللہ نے کیا ہے یا پھر اس کے پیچھے لبنان میں سرگرم فلسطینی گروہوں کا ہاتھ ہے۔,لبنانی حکومت کا کہنا ہے کہ وہ بھی اس بات کا پتہ لگانے کی کوشش کر رہی ہے کہ ان راکٹ حملوں کے پیچھے کون ہے۔,بی بی سی کے نامہ نگار نے اسے خطے میں جاری حالیہ بحران کے لیے ایک انتہائی خطرناک موڑ قرار دیا ہے۔,بی بی سی کے مدیر برائے مشرقِ وسطٰی جیریمی بوئن کے مطابق ان راکٹ حملوں سے جنگ کے پھیل جانے کا خطرہ بڑھ گیا ہے۔,گزشتہ کچھ دنوں سے اس بات کا خدشہ ظاہر کیا جا رہا تھا کہ غزہ میں ہونے والی کارروائی کہیں شمال میں لبنان کے ساتھ اسرائیل کی سرحد تک نہ پھیل جائے۔,ادھر بدھ اور جمعرات کی درمیانی شب اسرائیل کی فضائیہ نے غزہ کی پٹی پر ساٹھ فضائی حملے کیے۔,اسرائیلی فوج کے مطابق ان حملوں میں حماس کی پولیس کے دفاتر، سرنگوں، ہتھیاروں کے ذخیروں، راکٹ فائر کرنے والی جگہوں اور حماس کے ہتھیار بند کارکنوں کو نشانہ بنایا گیا۔,فضائی حملوں کے علاوہ اسرائیلی فوج اور بحریہ کے توپ خانے سے بھی غزہ پر رات بھر بمباری جاری رہی۔,فلسطینی ذرائع نے کہا کہ فضائی حملوں میں غزہ شہر میں ایک مسجد تباہ ہو گئی۔,غیر مصدقہ اطلاعات کے مطابق اسرائیلی فوج کے ٹینکوں نے جنہیں ہیلی کاپٹروں سے فضائی مدد حاصل تھی خان یونس کے علاقے کی طرف پیش قدمی کی ہے۔,گزشتہ بارہ دنوں سے جاری اس لڑائی میں سات سو کے قریب فلسطینی جن میں عورتوں اور بچوں کی ایک بڑی تعداد شامل ہے ہلاک ہو گئے ہیں,جبکہ دوسری طرف اسرائیل فوج کے گیارہ فوجی بھی مارے گئے ہیں۔,اسرائیل کی سکیورٹی فورسز نے اس بات کی تصدیق کر دی ہے کہ ایک اعلی ترین دفاعی اہلکار آموس گیلاد جنگ بندی کی شرائط طے کرنے کے لیے قاہرہ جا رہے ہیں۔,حماس کا ایک وفد بھی مصر کے سفیروں سے متوازی بات چیت کے لیے قاہرہ جانے والا ہے۔,اس کے علاوہ فلسطینی اتھارٹی کے رہنما محمود عباس بھی جمعہ کو قاہرہ پہنچ رہے ہیں۔,,
BBC_URD_20090106.0030,77,18,بینظیر کو بختاور کا گائیکی میں خراج,بختاور کی آواز میں ریکارڈ کیا گیا ایک ریپ سانگ (جدید موسیقی کا ایک انداز) اب یو ٹیوب پر بھی پوسٹ کیا گیا ہے۔,پانچ منٹ کے اس نغمے پر بینظیر بھٹو کی تصاویر اور وڈیو کلپس دی گئی ہیں۔,اٹھارہ سالہ بختاور ایڈنبرا یونیورسٹی کی طالبہ ہیں۔,انہیں شاعری اور گائیکی سے گہرا لگاؤ ہے۔,کہا جا رہا ہے کہ انہوں نے بظاہر اپنی والدہ کی ہمت افزائی کے بعد شوقیہ نغمے گانا شروع کیے تھے۔,انہوں نے اپنی والدہ کو خراج پیش کرتے ہوئے کہا ہے کہ ’آپ ذہین اور خوبصورت تھیں، آپ نے ہر کام ایک انداز میں کیا‘۔,انہوں نے ستائیس دسمبر کے واقعے کے بارے میں کہا ہےکہ آپ کو کنپٹی کےقریب گولی ماری گئی، چون سال کی عمر میں ہم سےالگ ہوئیں، تین بچے پسماندگان میں چھوڑے۔,پوری قوم آپ کےبغیر نا امید ہے اور آپ ان سب کی دل کی دھڑکنوں میں موجود ہیں۔,بختاور بینظیر بھٹو کے بچوں میں بیس سالہ بلاول بھٹو کے بعد دوسرے نمبر پر ہیں۔,وہ موسیقی میں شروع سے دلچسپی لیتی رہی ہیں۔,جا رہا ہے کہ انہوں نے اپنی والدہ کی وطن واپسی سے قبل امریکا میں ایک صحافی دوست کی معرفت گریمی ایوارڈ یافتہ میوزک پروڈیوسر اور ریپر پف ڈیڈی سے ملاقات کی خواہش کا اظہار کیا تھا۔ مگر یہ ملاقات نہ ہوسکی تھی۔,بختاور کی شاعری کا بعض سندھی اخبارات نے ترجمہ بھی شائع کیا تھا مگر ان کی آواز پہلی مرتبہ یو ٹیوب کی معرفت سنی جا رہی۔,بینظیر بھٹو کے بعض کارکنوں اور عقیدت مندوں نے بختاور کے ریپ سانگ کی سی ڈیز بنوانا شروع کی ہیں۔,دوسری جانب پاکستان پیپلز پارٹی کے ترجمان فرحت اللہ بابر نے تصدیق کی ہے کہ یو ٹیوب پر موجود نغمے کی شاعری اور آواز بختاور کی ہے۔,انہوں نے اسلام آباد سے فون پر بتایا ہے کہ یہ ایک غمزدہ بیٹی کا اپنی جرات مند والدہ کو خراج عقیدت ہے جو پاکستان کی سرکاری ٹی وی نیٹ ورک پر بھی جاری کیا گیا ہے۔,فرحت اللہ بابر نے کہا ہے کہ بختاور کے نغمے کی سی ڈیز وغیرہ تقسیم کرنے کا پروگرام ان کی جماعت نے فی الوقت نہیں بنایا ہے۔,ان کا کہنا تھا کہ چند ماہ قبل فیس بک ویب سائٹ پر ان کی جماعت کے جواں سال چئرمین بلاول بھٹو زرداری کا جعلی اکاؤنٹ بنا یا گیا تھا جو بعد ختم کیا گیا ہے۔,,
