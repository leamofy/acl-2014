document,lineNum,numSegs,seg1,seg2,seg3,seg4,seg5,seg6,seg7,seg8,seg9,seg10,seg11,seg12,seg13,seg14,seg15,seg16,seg17,seg18,seg19,seg20
BBC_URD_20090113.0021,171,9,آئینی ترمیم: ’کمیٹی تشکیل ہو گی‘,منگل کو اسلام آباد میں ماحولیاتی تبدیلیوں کے بارے میں ایک سمینار سے خطاب کے بعد میڈیا کے نمائندوں سے گفتگو کرتے ہوئے اُنہوں نے کہا کہ اس ضمن میں پارلیمانی پارٹی کا اجلاس طلب کیا جائے گا جس میں اس کمیٹی کی تشکیل کی جائے گی۔,انہوں نے کہا کہ ابھی تک متحدہ قومی موومنٹ کی طرف سے سترہویں ترمیم کے خاتمے کے لیے آئینی ترمیمی بل قومی اسمبلی میں پیش کیا گیا ہے جبکہ دیگر سیاسی جماعتیں بھی اس ضمن میں آئینی ترمیمی بل پارلیمنٹ میں پیش کریں گی۔,انہوں نے کہا کہ سترہویں ترمیم کے خاتمے کے لیے پاکستان پیپلز پارٹی نے بھی تمام سیاسی جماعتوں کو بھی ایک مسودہ بھیجا ہے اور یہ کمیٹی اس مسودے کا بھی جائزہ لے گی۔,ایک سوال کے جواب میں اُنہوں نے کہا کہ صدر اور وزیر اعظم کے درمیان اختیارات کے توازن کا فیصلہ پارلیمنٹ کرے گی۔,وزیر اعظم نے کہا کہ پارلیمنٹ تمام فیصلے کرنے میں با اختیار ہے۔,ایک اور سوال کے جواب میں اُنہوں نے کہا کہ سابق صدر جنرل ریٹائرڈ پرویز مشرف سے آرمی چیف کا عہدہ چھوڑنے کے حوالے سے سیاسی جماعتوں کے کردار کے علاوہ سابق وزیر اعظم اور پاکستان پیپلز پارٹی کی چیئرپرسن بینظیر بھٹو کا بھی اہم کردار ہے جنہوں نے عالمی برادری پر زور دیا کہ وہ سابق صدر پرویز مشرف پر یونیفارم اُتارنے کے لیے زور دیں۔,انہوں نے کہا کہ منتخب امریکی نائب صدر جو بائیڈن پاکستان اور جمہوریت کے حامی ہیں اور اُن کی خدمات کے صلے میں صدر پاکستان نے اُنہیں ہلالِ پاکستان کا اعزاز دیا ہے۔,ممبئی واقعہ کے بعد بھارتی حکومت کی طرف سے پاکستان کے ساتھ ہر قسم کے تعلقات منقطع کرنے کی دھمکی کے بارے میں ایک سوال کے جواب میں یوسف رضا گیلانی نے کہا کہ بھارتی حکمرانوں کو اس وقت عوام کا شدید دباؤ ہے جس کی وجہ سے وہ ایسے بیانات دیتے ہیں۔,,,,,,,,,,,
urd-WL-86-174276-11370238-post1,1568,9,پاکستان اور سری لنکاکے درمیان تین ایک روزہ میچز کی سیریز میں سری لنکا نے پاکستان کو 1-2 سے شکست دے دی۔,پہلے ایک روزہ میچ میں پاکستان نے سری لنکا کو شکست سے دوچار کیا تاہم اگلے دو میچزمیں سری لنکا نے کامیابی حاصل کی۔,تیسرے ایک روزہ میچ میں قومی کرکٹ ٹیم کی کارکردگی انتہائی ناقص رہی ، قومی ٹیم سری لنکا کے 309رنز کے جواب میں صرف 23 اوورز میں75 رنز پر ڈھیرہوگئی اور یوں اسے عبرت ناک شکست کا سامنا کرنا پڑا۔,سیریز کے نتیجے سے یہ ثابت ہوتا ہے کہ قومی کرکٹ ٹیم کی کارکردگی میں تسلسل نہیں ہے۔,ہوم گراؤنڈ اور تمام تر دعووں کے باوجود قومی ٹیم شکست سے دوچار ہوئی ، آپ کے خیال میں اس کی کیا وجوہات ہیں؟,ارباب اختیار کوکھیل کے کن شعبوں پر زیادہ توجہ دینے کی ضرورت ہے؟,آپ ٹیم کے انتخاب سے مطمئن ہیں؟,آپ شکست کی ذمہ داری کس شعبے پر عائد کریں گے، فیلڈنگ، بیٹنگ یا باؤلنگ؟,اپنی رائے سے آگاہ کریں۔,,,,,,,,,,,
BBC_URD_20090126.0006,313,9,ایدھی غزہ کے امدادی مشن پر,غزہ میں داخل ہونے کے لیے درکار اجازت حاصل کرنے کے کئی مراحل سے گزرنے کے بعد وہ اب تک نیو یارک سے مصر پہنچنے میں کامیاب ہو سکے ہیں۔,قاہرہ سے بی بی سی اردو سروس سے بات کرتے ہوئے انہوں نے کہا کہ وہ ابھی تک غزہ نہیں پہنچ پائے کیونکہ مصر اور اسرائیل نے بہت رکاوٹیں کھڑی کی ہوئی ہیں۔,انہوں نے کہا کہ مجھے یہاں آئے آٹھ دن ہو گئے ہیں اور ابھی تک غزہ جانے کی اجازت نہیں ملی۔,’میں اس وقت قاہرہ میں ہوں اور امید ہے کہ کل غزہ جانے کی اجازت مل جائے گی۔,انہوں نے تفصیل بتاتے ہوئے کہا: ’مجھے پہلے غزہ جانے کے لیے صرف سات دن کا ویزہ دیا گیا تھا اور بعد میں میرے اصرار پر پاکستانی حکام نے میری مدد کی اور اسے بڑھوا کر ایک مہینے کا کروایا لیکن اس شرط پر کہ میں صرف ایک مرتبہ غزہ جاؤں گا یعنی سنگل اینٹری۔,انہوں نے کہ ان کے ساتھ ان کا بیٹا اور بیٹیاں ہیں اور وہ غزہ میں امدادی کام کرنا چاہتے ہیں۔,’میں کچھ پیسے لے کر آیا ہوں۔,مصر کی ریڈ کراس کو ایک لاکھ ڈالر کا چیک دیا ہے اور دس ہزار ڈالر نقد بھی دیے ہیں تاکہ وہ غزہ میں امدادی سامان بھیج دیں۔,,,,,,,,,,,
BBC_URD_20090131.0009,379,9,ریپیبلیکن کے رہنما بھی سیاہ فام منتخب,ریپبلکن پارٹی میں انتخابات کے چھٹے دور میں مائیکل سٹیل نے جیت حاصل کی جنہیں ایک سواڑسٹھ ووٹوں میں سے اکانوے ووٹ حاصل ہوئے۔,پارٹی میں چیئرمین کے عہدے کے لیے انتخابات میں سٹیل کےمدمقابل امیدوار کیٹن ڈاؤسن کو ستتر ووٹ ملے جبکہ سابق چیئرمین ڈنکن دوسرے مرحلے میں مقابلے سے دستربردار ہوگئے تھے۔,نامہ نگاروں کا کہنا ہے کہ ریپبلکن پارٹی کی چیئرمین شپ کے لیے جو پانچ امیدوار کھڑے ہوئے تھے ان میں مائیکل سٹیل سب سے اعتدال پسند رہنما تسلیم کیے جاتے ہیں۔,جیت کے بعد اپنے خطاب میں مائیکل سٹیل نے کہا’ ہم اپنے دوستوں اور حریفوں سے ایک ساتھ یہ کہنے جارہے ہیں کہ آپ ہمارے ساتھ آئیں لیکن جو لوگ اس میں رخنہ ڈالنا چاہیں گے وہ ہم سے دور ہونے کے لیے تیار ہو جائیں۔ مائیکل سٹیل کا تعلق میری لینڈ سے ہے جہاں وہ ڈپٹی گورنر بھی رہ چکے ہیں۔,دو ہزار چھ میں انہیں اس وقت شہرت ملی جب وہ سینیٹ کی ایک سیٹ کے لیے انتخاب میں کھڑے ہوئے تھے۔,لیکن سینیٹ کے انتخابات میں ہارنے کے بعد وہ پارٹی کی ایک پولیٹیکل کنزرویٹیو کمیٹی کے چیئرمین بنا دیئے گئے تھے۔,اب پارٹی کے چیئرمین منتخب ہونے کے بعد ریپبلیکن پارٹی کی ملک گیر مہم کی کوششیں ان کی سر پرستی میں ہوں گی۔,انہوں نے انتخاب اس وعدے پر لڑاہے کہ وہ پارٹی کو ایک نئی جہت دیں گے اور قدامت پرست حامیوں کو پارٹی سے جوڑنے کے لیے نئی تکنیکی کا استعمال کریں گے۔,,,,,,,,,,,
urd-WL-86-174276-11370234-post1,1542,9,ممتاز گلوکار عدنان سمیع پر ان کی اہلیہ نے تشدد کرنے کا الزام عائد کرتے ہوئے ممبئی کے ایک تھانے پہنچ گئیں,،تھانے نے انہیں عدالت سے رجوع کرنے کی ہدایت کی ہے۔,عدنان سمیع کی بیوی صباء گلاداری نے اپنے شوہر کے خلاف درخواست دی کہ عدنان سمیع ان پر مسلسل تشدد کرتے ہیں,اور غیر انسانی سلوک روا رکھے ہوئے ہیں،,اب یہ بات ان کی برداشت سے باہر ہوگئی ہے لہٰذا عدنان سمیع کے خلاف مقدمہ درج کیا جائے,،پولیس نے مقدمہ درج کرنے کی بجائے یہ کہہ کر انہیں عدالت سے رجوع کرنے کی ہدایت کی کہ یہ معاملہ قابل دست اندازی پولیس نہیں ہے۔,آپ کے خیال میں عدنان سمیع پر ان کی اہلیہ کا الزام درست ہے؟,کہیں یہ الزام عدنان سمیع کو بدنام کرنے کی بھارتی کوشش تو نہیں؟,اس بارے میں اپنی رائے سے آگاہ کریں۔,,,,,,,,,,,
VOA_URD_20090116.0014,634,9,امریکہ میں ایک اور بھارتی سافٹ ویئر انجنیئر کی ہلاکت,امریکہ میں آندھرا پردیش سے تعلق رکھنے والے ایک اور سافٹ ویئر انجبیئر کو نامعلوم حملہ آوروں نے گولی مار کر ہلاک کردیا۔,سکندرآباد میں رہنے والے 26سالہ اکشے وِشال کو دو دن قبل ریاست آرکینسا میں نامعلوم حملہ آورنے گولی ماردی۔ ہسپتال میں طبی امداد کے دوران وِشال نے دم توڑ دیا۔,وہ ستیم کمپیوٹرز کا ملازم تھا اور امریکہ میں فالکن جیٹ ایئرویز میں خدمات انجام دے رہا تھا۔,گذشتہ ایک سال میں آندھرا پردیش سے تعلق رکھنے والے سات طالب علم امریکہ میں غیر سماجی عناصر کے ہاتھوں ہلاک ہوچکے ہیں۔,امریکہ میں اعلیٰ تعلیم اور ملازمت کے حصول کے لیے جانے والے طلبا کی بڑھتی ہوئی ہلاکتوں نے صوبے میں اُن ہزاروں خاندانوں میں تشویش پیدا کردی ہے جِن کے بچے امریکہ میں مقیم ہیں۔,واضح رہے کہ اعلیٰ تعلیم اور بہتر مستقبل کے لیے آندھرا پردیش میں امریکہ کو ترجیح دی جاتی ہے۔,چنائی میں امریکی قونصلیٹ کے اعداد و شمار کے مطابق جنوبی بھارت سے امریکی ویزا کے لیے ہر سال ایک لاکھ دوخواستیں وصول ہوتی ہیں جِن میں سب سے زیادہ یعنی 40 فی صد آندھرا پردیش سے ہوتی ہیں۔,اِسی دوران صوبائی حکومت نے مقتول کی لاش حیدرآباد لانے کی کوششیں شروع کر دی ہیں۔,,,,,,,,,,,
urd-WL-77-174260-11358562-post1,1351,9,صوبہ سرحد کے شورش زدہ علاقے سوات میں ایک سال سے زائد عرصے سے فوجی کارروائی جاری ہونے کے باوجود حالات بد سے بدتر ہوتے جا رہے ہیں۔,ایک طرف حکومت کی اس علاقے میں رٹ صرف قومی اسمبلی میں مذمتی قرارداد منظور کرنے کی حد تک رہ گئی ہے، اور دوسری طرف طالبان کے غیر قانونی ریڈیو ایف ایم چینل کا اثر و رسوخ سوات میں کہیں زیادہ ہوتا جا رہا ہے۔,تیسری طرف عام شہری اسی میں عافیت سمجھتا ہے کہ اس علاقے میں جس کی عملاً عملداری ہے اسی کی سنی جائے۔,سوات میں سکیورٹی فورسز کی کارروائی کے دوران تقریباً گن شپ ہیلی کاپٹروں اور توپ خانوں کی بمباری سے کئی شدت پسندوں کی ہلاکت کے دعوے کیے جانتے ہیں، لیکن ان ہلاکتوں کے باوجود طالبان نہ صرف زیادہ مستحکم ہوئے ہیں بلکہ ان کی عملداری ایک اندازے کے مطابق اسی فیصد سوات پر قائم ہوگئی۔,نتیجہ یہ کہ ایک طرف حکومت اپنی ناکامی ماننے کے لیے تیار نہیں اور دوسری طرف طالبان مستحکم۔,بیچ میں پسا کون، بے چارے شہری۔,سوات میں اب کہا جاتا ہے کہ کسی نے پوچھا کہ طالبان کیسے لوگ ہیں تو جواب ملا بہت اچھے کیونکہ وہ دین کے محافظ ہیں اور &#39;اللہ اور دین کے دشمنوں&#39; کے خلاف لڑتے ہیں۔,پھر پوچھا گیا کہ فوج کیسی ہے تو جواب ملا کہ بہت اچھی کیونکہ وہ &#39;وطن کی حفاظت کرتے ہیں اور ملک کے دشمنوں کے خلاف&#39; لڑتی ہے۔,تو پھر پوچھا گیا کہ دین اور وطن کے دشمن کون ہیں تو جواب ملا ہم شہری۔,,,,,,,,,,,
BBC_URD_20090110.0010,128,9,140 سالہ، نو کلو وزنی لابسٹر آزاد,’جارج دی جائنٹ لابسٹر‘ کو دو ہفتے قبل ایک سمندر سے پکڑا گیا تھا۔,شہر کی سمندری خوراک کی کمپنی نے اسے سو ڈالر میں خریدا تھا,اور فوراً ہی لابسٹر کی تصاویر کو اپنی تشہیر کی لیے استعمال کرنا شروع کردیا تھا۔,تاہم جانوروں کے تحفظ کے لیے کام کرنے والے ایک گروپ ’پیٹا‘ نے لابسٹر کو چھوڑنے کا مطالبہ کیا جس کے نتیجے میں اب اسے واپس سمندر میں چھوڑ دیا جائے گا۔,جارج کو کینیڈا میں سمندر سے پکڑا گیا تھا جس کے بعد اس نے سٹی کریب اینڈ سی فوڈ کمپنی کے ٹینک میں دس دن گزارے۔,لابسٹر کی عمر کا اندازہ اس کے وزن سے کیا جاسکتا ہے۔,ریستوران کے مینیجر کیتھ والنتی کا کہنا ہے کہ ان کا ارادہ لابسٹر کو کوئی نقصان پہنچانا ہرگز نہیں تھا اور اسے ٹینک میں رکھنے کا مقصد صارفین کی دلچسپی کا سامان مہیا کرنا تھا۔,جانوروں کے تحفظ کے ادارے پیٹا سے تعلق رکھنے والے انگرڈ نیوکرک کا کہنا ہے کہ ریستوران کا فیصلہ قابل تعریف ہے اور ان لوگوں کے لیے ایک مثال ہے جو ایسے نایاب جانوروں کو یا تو ٹینک میں رکھنا چاہتے ہیں یا انہیں زندہ ابال کر کھانا چاہتے ہیں۔,,,,,,,,,,,
VOA_URD_20090122.0022,675,9,افغانستان : ووٹر رجسٹریشن خطرے میں پڑ گئى,افغانستان کے الیکشن کمیشن نے کہا ہے کہ وہ سلامتی کے بارے میں تشویش کی وجہ سے جنوب کے کچھ علاقوں میں ووٹر رجسٹریشن میں تاخیر کررہا ہے۔,جنوبی افغانستان میں عن قریب ہونے والے صدارتی انتخاب کے لیے ووٹر رجسٹریشن اس ہفتے شروع ہوئى تھی۔,لیکن کمیشن نے کہا ہے کہ جب تک سکیوریٹی کی صورتِ حال بہتر نہیں ہوگی، صوبہ ہلمند کے کچھ علاقوں میں ووٹر خود کو رجسٹر نہیں کرا سکیں گے۔,جنوب کے اُن علاقوں میں پچھلے سال سے تشدد میں اضافہ ہوگیا ہے، جہاں طالبان باغیوں نے افغان فوج اور بین الاقوامی فوجوں پر اپنے حملے بڑھا دیے ہیں۔,اسی دوران ، افغان فوج اور بین الاقوامی فوجوں نے کہا ہے کہ اُنہوں نے بدھ اور جمعرات کی درمیانی رات افغانستان کے طول عرض میں جھڑپوں کے دوران کم سے کم 28جنگجوؤں کو ہلاک کردیا۔,نیٹو نے کہا ہے کہ اُس کی فوجوں نے پاکستان کی سرحد کے قریب مشرقی صوبے خوست میں فضائى اور زمینی حملوں میں 22 جنگجوؤں کو ہلاک کیا۔,اس سے پہلے افغان وزارتِ دفاع نے کہا تھا کہ اسی صوبے میں افغان فوج نے آٹھ باغیوں کو ہلاک اور دو کو زخمی کردیا۔,یہ واضح نہیں کہ آیا افغان عہدے داروں نے اُسی واقعے کا حوالہ دیا ہے۔,,,,,,,,,,,
urd-WL-77-174260-11358562-post5,1360,9,میں حیران ہوں کہ پاکستانی فوج بھارتی فوج کے ساتھ کیسے لڑے گی جو وہ طالبان کے ایک چھوٹے سے گروپ کو کنٹرول نہیں کر سکی۔,طالبان کا غیر قانونی طور پر چلنے والا ایف ایم چینل کو ٹریک نہ کرسکے جو کہ میرے خیال میں بہت آسان ہے۔,لیکن پھر بھی یہ ایف ایم پورے آب و تاب کے ساتھ زہر اگل رہا ہے۔,بچیوں کے سکولوں۔ کے بعد اب لڑکوں کے سکول تباہ کیے جا رہے ہیں۔,کرفیو لگایا جاتا ہے تاکہ طالبان آسانی سے نقل و حرکت کرسکیں۔,آج رات کرفیو کے دوران آٹھ ٹرک کرفیو کے دوران مینگورہ کے مضافات میں گھس کر مورچے بنا دیے۔,سوال یہ پیدا ہوتا ہے کہ وہ کرفیو کے باوجود وہاں کیسے پہنچے۔,فوج اکبر بگٹی کو تو گھر میں قتل کرتکتی ہے اور طالبان کو شلامی کرتی ہے۔,اللہ کے لیے کوئی اس فوج کو سمجھائے کہ سوات کی بے بس عوام کو طالبان کی گرفت سے نکالے اور یہ ثابت کرے کہ پاکستانی فوج کسی بھی دشمن پر حاوی ہو سکتی ہے۔,,,,,,,,,,,
DEW_URD_20090131.0002,492,9,عراق میں صوبائی انتخابات,سال 2005کے بعد اس جنگ زدہ ملک میں یہ پہلے اہم انتخابات ہیں۔,صوبائی انتخابات میں 440نشستوں کے لیے 14&#44;400سے زائد امیدوارمیدان میں اترے ہیں۔,انتخابات کے دوران امن و امان کی صورتحال کو برقرار رکھنے کے لیے آٹھ لاکھ پولیس اور فوجی عراق میں تعینات کیے گئے ہیں۔,اس خطرے کے پیش نظر کہ ایسے اہم دن کوئی دھماکہ یا کوئی اور دھشت گردانہ حملے نہ ہو جائے عراق کی تمام سرحدیں ایک روز قبل ہی یعنی جمعہ کو سیل کر دی گئی تھیں۔,علاوہ ازیں ہوائی اڈے بند کر دئیے گئے ہیں اور پبلک ٹرانسپورٹ پر پابندی لگا دی گئی ہے۔,اطلاعات کے مطابق، ٹرانسپورٹ پر پابندی کے باعث بغدادکی سڑکوں پر ٹریفک نظر نہیں آرہی اور عراقی بچے سڑکوں پر فٹ بال کھیلتے نظر آرہے ہیں۔,حالیہ عراقی انتخابات کے دوران سیکیورٹی صورتحال سے ایک جانب تو اس بات کا اندازہ ہوگا کہ سال 2011 میں امریکی فوجی دستوں کی عراق سے واپسی کے بعد مقامی سیکیوریٹی ایجنسیاں ملک کی باگ ڈور سنھبال پائیں گی یا نہیں تو دوسری طرف سیاسی تجزیہ نگار اسے ایک تجربے کے طور پربھی لے رہے ہیں جس سے اندازہ لگایا جاسکےگا کہ عراقی عوام جمہوری طریقے سے ملک میں تبدیلی لانے کے لئے کس حد تک آمادہ ہیں۔,اقوام متحدہ کی مدد سےعراق میں صوبائی انتخابات منعقد کرائے جارہے ہیں اور تقریباً آٹھ سو بین الاقوامی مبصرین انتخابی عمل کا جائزہ لے رہے ہیں۔,,,,,,,,,,,
BBC_URD_20090107.0021,95,9,اجمل قصاب پاکستانی ہی ہے: وزیرِ اطلاعات,وفاقی وزیر اطلاعات و نشریات شیری رحمان نے بی بی سی اردو سروس کو بھیجے گئے ایک ایس ایم ایس پیغام میں اجمل قصاب کی شہریت کی تصدیق کرتے ہوئے محض اتنا کہا کہ مزید تحقیقات جاری ہیں۔,اس سے قبل وزیر اعظم کے مشیر داخلہ رحمان ملک نے ان کی پاکستانی شہریت سے انکار کیا تھا۔,ان کا کہنا تھا کہ شہریوں کا ریکارڈ رکھنے والے ادارے نادرہ سے انہیں اجمل کا کوئی ریکارڈ نہیں ملا تھا۔,اس تازہ اعلان کے بارے میں معلوم نہیں ہوسکا کہ حکومت پاکستان نے کس بنیاد پر اب اپنا موقف تبدیل کرتے ہوئے اجمل قصاب کی شہریت کی تصدیق کی ہے۔,البتہ وزارت خارجہ کے ترجمان کے مطابق اجمل قصاب کی شہریت کی تصدیق وزارت داخلہ نے کی ہے۔,اس سے قبل بی بی سی اردو سروس اور چند دیگر اخبارات اور ٹی وی چینلز نے اجمل قصاب کا تعلق صوبہ پنجاب کے اوکاڑہ ضلع کے فرید کوٹ قصبے سے بتایا تھا۔,تاہم حکومت اس سے انکار کرتی رہی تھی۔,ابھی یہ واضح نہیں کہ اس اجمل کا اسی فرید کوٹ سے تعلق ہے یا کسی اور علاقے سے۔,,,,,,,,,,,
MHR_URD_20090113.0007,519,9,صدرجارج بش امریکی نااہل و منفور صدر بش نے آخری پریس خطاب میں اپنی غلطیوں اورجرائم کا اعتراف کیا ہے,مہر خبررساں ایجنسی نے ایسوسی ایٹڈ پریس کے حوالے سے نقل کیا ہے کہ امریکی صدر جارج بش نے اپنے دور کی آخری پریس کانفرنس میں متعدد اپنی غلطیوں اور جرائم کا اعتراف کیا ہے۔,وہائٹ ہاوٴس میں پریس کانفرنس سے خطاب کرتے ہوئے صدر بش نے کہاکہ وہ نو منتخب صدر اوبامہ کی نسبت خیر سگالی کے جذبات رکھتے ہیں، تاہم اوبامہ کے لئے سب سے بڑا چیلینج یہ ہوگا کہ وہ امریکہ پر ممکنہ حملے کو روکیں۔,انہوں نے کہا کہ عراق میں مشن کی تکمیل اور سوشل سیکورٹی اصلاحات انکی غلطیاں تھیں۔,صدر بش نے کہا کہ انہوں نے جو کچھ کیا سو امریکہ کے تحفظ کے لئے کیا۔,غزہ میں جاری اسرائیلی جارحیت کے حوالے سے پوچھے گئے متعدد سوالوں کے جواب میں صدر بش نے کہا کہ اسرائیل کو اپنے دفاع کا حق حاصل ہے ان کے مطابق حماس کو اپنا دفاع کرنے کا حق حاصل نہیں ہے اور حماس کو اسرائیل پر ہاتھ نہیں اٹھانا چاہیے اور امریکہ کی طرح دنیا کو ظالم کے بجائے مظلوم کا گلا دبانا چاہیے,امریکہ کے نالائق نااہل اور منفور صدر نے کہا کہ حماس کو ہتھیار بھی فراہم نہیں کرنے چاہییں جبکہ امریکہ اسرائیل کو دنیا کے سب سے مہلک اور تباہ کن ہتھیار فراہم کررہا ہے فلسطینیوں کے قتل عام میں اسرائیل امریکی ہتھیاروں سے استفادہ کررہا ہے بش نے اسرائیل نواز عربوں کی بھی تعریف کی اور انیھں اسرائیل کا دوست قراردیا۔,بش نے ابو غریب اور گوانتاناما جیلوں میں ہونے والے بعض جرائم پر شرمندگی کا اظہار کیا۔,مبصرین کا کہنا ہے بش پر جنگی جرائم کا مقدمہ قائم ہونا چاہیے اور جو تنظیمیں اس کام کو انجام دیں گی ان کا انسانیت پر بہت بڑا احسان ہوگا۔,,,,,,,,,,,
urd-WL-86-174276-11370248-post1,1633,9,امریکی صدر جارج ڈبلیو بش نے اپنی الوداعی پریس کانفرنس میں نومنتخب صدر بارک اوباما کو نصیحت دیتے ہوئے کہا ہے کہ انہوں نے اپنے عہدہ صدارت میں بہت سی غلطیاں کی ہیں اور بارک اوباما کو جو ٹھیک لگے وہ کرڈالے،,میں نے بطور صدر حالات کے مطابق اور امریکی آئین اور قانون کے تحت اقدامات کئے، امریکی مفادات کو اپنی مقبولیت پر ترجیح دی,، انہوں نے کہا امریکا کے دشمن آج بھی امریکا پر حملے کی منصوبہ بندی کررہے ہیں، بارک اوباما کیلئے ان حملوں کو روکنا سب سے بڑا چیلنج ہوگا،,انہوں نے کہا کہ عراق سے وسیع پیمانے پر تباہی پھیلانے والے ہتھیاروں کا نہ ملنا میری لئے سب سے بڑی مایوسی ہے اور عراق میں مشن مکمل ہونے کا اعتراف کرنا میری سب سے بڑی غلطی تھی۔,وائٹ ہاؤس میں اپنی آخری پریس کانفرنس سے خطاب کرتے ہوئے امریکی صدر نے کہا کہ یہ میری آخری پریس کانفرنس ہے اور اس کانفرنس میں شریک صحافیوں اور دیگر احباب کا شکریہ ادا کرتا ہوں جنہوں نے اس میں شرکت کی۔,کیا آپ سمجھتے ہیں کہ اوباما وہ غلطیاں نہیں دہرائیں گے جو بش نے کیں؟,کیابش نے غلطیوں کا اعتراف کرنے میں تاخیر نہیں کردی؟,اوباما بش کی نصیحت پر عمل پیرا ہوسکیں گے؟,اپنی رائے سے آگاہ کریں۔,,,,,,,,,,,
VOA_URD_20090125.0005,697,9,صوبہٴ سرحد حکومت نے سوات میں لڑکیوں کی تعلیم پر پابندی کا مطالبہ مسترد کردیا,صوبہٴ سرحد حکام نے سوات میں طالبان جنگجوؤں کی جانب سے لڑکیوں کی تعلیم پر پابندی عائد کرنے کی دھمکی کو یہ کہہ کر مسترد کر دیا ہے کہ ‘یہ اعلان قانون اور اسلام دونوں کے منافی ہے۔,اتوار کے روز صوبہٴ سرحد کے وزیرِ تعلیم ، سردار حسین بابر نے مزید کہا کہ حکومت ایسی کوششوں کو ہرگز کامیاب نہیں ہونے دے گی۔,اُن کا کہنا تھا کہ شدت پسندوں کی کوشش ہے کہ ہمارے علاقے میں بچے تعلیم سے محروم رہیں۔,اُن کے الفاظ میں: ‘یہ لوگ چوری چھپے سکولوں کو اُڑانے اور بچے بچیوں کو دھمکانےکی کوشش کرتے ہیں۔,خوف و ہراس کی فضا کا ذکر کرتے ہوئے، اُنھوں نے کہا کہ صوبائی حکومت اِس سے بخوبی واقف ہےاور واضح کر دینا چاہتی ہے کہ کوئی طاقت پختونوں کی سرزمین سے تعلیم کے فروغ کو روک نہیں سکتی۔,ایک روز قبل مولانا فضل اللہ کی زیرِ قیادت طالبان جنگجوؤں نے 15جنوری سے سوات کے تعلیمی اداروں میں لڑکیوں کی تعلیم پر پابندی لگانے کا مطالبہ کیا اور دھمکی دی کہ خلاف ورزی کرنے والےتعلیمی اداروں کو تباہ کردیا جائے گا۔,سوات میں جاری فوجی کارروائی کے باوجود گذشتہ ڈیڑھ سال کے دوران 150کے لگ بھگ تعلیمی اداروں کو عسکریت پسندوں نے دھماکہ خیز مواد سےاورآگ لگاکر تباہ کردیاہے۔,إِن تعلیمی اداروں کو تباہ کرنے کے نتیجے میں ہزاروں کی تعداد میں لڑکیاں اور لڑکے تعلیم کی سہولیت سے محروم ہوچکے ہیں۔,,,,,,,,,,,
urd-WL-77-174260-11358596-post4,1377,9,عراق کے بارے میں قراداد چند گھنٹوں میں پاس، دارفر کےلیے ’امن‘ فوج بھیجنا کوئی مسئلہ ہی نہیں۔,ممبئی حملوں کی فورا مذمت اور مشتبہ تنظیموں پہ پابندی تو چند گھنٹوں کا کام ہے۔,اور جہاں موت رقص کرتی پھر رہی ہے اس بارے ہم صلاح مشورہ کر رہے ہیں۔,ارے او عالمی امن کے ٹھیکیدارو یہاں تو زندگی ختم ہو رہی ہے۔,کیا واقعی اس کے ختم ہونے کا انتظار تو نہیں ہو رہا۔,تاکہ پھر کوئی مظلوم اپنا حق حاصل کرنے کے لیے غلیل جیسا وسیع تر تباہی پھیلانے والا ہتھیار استعمال کرنے کے بارے میں سوچ بھی نہ سکے؟,جب ایک باپ اپنے جگر گوشے کا لاشہ اٹھائے بھاگ رہا ہوتا ہے تو پھر بھی تمھارے دل کے کسی حصے میں درد کی کوئی لہر نھیں اٹھتی؟,اگر نہیں تو تم انسان کہلانے کے حقدار ہی نہیں ہوتم۔,بلکہ انسانیت کے نام پر سیاہ دھبہ ہو۔,,,,,,,,,,,
VOA_URD_20090105.0020,594,9,غزہ میں مسلسل دسویں روز اسرائیلی حملے جاری,اسرائیلی میزائل کے حملے میں زخمی ہونے والا فلسطینی بچہ اسرائیل کی برّی فوج غزہ کی پٹی کے پورے علاقے میں حماس کے لشکریوں کے خلاف لڑرہی ہیں جبکہ اسرائیلی فضائیہ نے مسلسل دسویں روزعلاقے میں عسکریت پسند عناصر کے مشتبہ ٹھکانوں پر حملے جاری رکھے۔,اسرائىلی وزیرِ دفاع ایہود بار ک نے پیر کے روز کہا ہے کہ فوجی کارروائى اُس وقت تک جاری رہے گی جب تک جنوبی اسرائیل کے لوگ حماس کے راکٹوں کے حملوں سے محفوظ نہ ہو جائیں۔,تاہم اسرائیل کے حملوں کے باوجود حماس کی جانب سے راکٹوں کی وہ فائرنگ جاری ہے جس سے اسرائیل میں تین عام شہریوں سمیت چار افراد ہلاک ہوئے ہیں۔,حماس کے لیڈر محمود ظُہر نے پیر کے روز اپنے ساتھیوں پر زور دیا ہے کہ وہ اسرائیلی فوجوں کو کچل دیں اور عام اسرائیلی شہریوں کو نشانہ بنائیں۔,لیکن حماس کے ایک عہدے دار نے کہا ہے کہ اُن کی تنظیم تشدد کی تازہ ترین صورتِ حال پر غور کرنے کے لیے پیر کے دن ایک وفد مصر بھیجنے کا ارادہ رکھتی ہے۔,غزہ میں ایک زخمی فلسطینی عورت غزہ میں طبی ذرائع نے کہا ہے کہ پچھلے دس دنوں میں تقریباً530 افراد مارے جا چکے ہیں، اور اُن میں پیر کے روز ہلاک ہونے والے وہ 11عام شہری بھی شامل ہیں جن میں کم سے کم پانچ بچّے تھے۔,اسرائیل نے زمینی حملے میں اپنے ایک فوجی کی ہلاکت اور مزید30کے زخمی ہونے کی اطلاع دی ہے۔,اسرائیل نے فوجی کارروائى کی خبر رسانی کے مقصد سے غیر ملکی صحافیوں کو غزہ میں داخل ہونے سے روک دیا ہے۔,,,,,,,,,,,
